<main class="container my-5">
    <div class="row justify-content-center">
        <div class="col-lg-10">

            <div class="text-center mb-4">
                <img src="img/IMG_20180614_163340_1.jpg.webp" alt="Vaszilij" class="img-fluid rounded">
            </div>

            <h1 class="text-center">Naplónak indult.</h1>
            <h2 class="text-center">Bemutató bloggá vált.</h2>

            <p>Aztán átalakult valami mássá. Ablakká, amelyben kitekintek a világra, a világ meg betekinthet a
                gondolataimba: késekről, every day carry felszerelésekről, és az ezek mögött meghúzódó filozófiáról.</p>

            <p>Aztán ennél is több lett. Egy közösség, amelyben együtt, hasonló értékek mentén dolgozunk azért, hogy egy
                minőségi, kissé talán régimódi találkahely legyen ez az online térben.</p>

            <p>Balogh József vagyok, és azon dolgozom, hogy ez a közösség egyre nagyobbá váljon, és együtt adhassuk tovább
                ezek az értékeket. Tarts velünk te is!</p>

            <h2>De mi az az EDC?</h2>
            <p>Egy angol betűszó, amely kibontva az every day carry kifejezést takarja. Ez szó szerinti fordításban azokat a holmikat jelenti, amelyeket nap mint nap magunknál hordunk. A közkeletű tévhittel ellentétben nem szükséges az, hogy mindig minden nap nálunk legyen: inkább egyfajta készletről, gyűjteményről van szó, amelynek elemeit az adott szituációnak megfelelően váltogathatjuk. Más holmikat pakolunk el, ha egy irodába megyünk dolgozni, mást, ha egy építkezésen melózunk, és akkor is, amikor hétvégén rokonlátogatóba megyünk.</p>

            <p>Ezen a blogon főképp késekről olvashatsz, mert hozzám ezek az eszközök állnak legközelebb, de szó esik néha másról is. Multiszerszámokról, táskákról, egyéb kiegészítőkről. És nem csak bemutatókat készítek: ahogy már írtam, sokféle aspektusa érdekel ennek a világnak.</p>

            <p>Az every day carry tehát sok minden lehet. Életmód, filozófia, hobbi, vagy akár egy gyűjtőszenvedély alapja. Mindegy, hogy téged melyik része érdekel, remélem, találsz itt értékes olvasnivalót.</p>

            <div class="ratio ratio-16x9 mt-4 mb-5">
                <iframe src="https://www.youtube.com/shorts/xdTMeuoXFDU" 
                    title="YouTube videólejátszó" 
                    allow="accelerometer; autoplay; clipboard-write; encrypted-media; gyroscope; picture-in-picture" 
                    allowfullscreen>
                </iframe>
            </div>

            <div class="mt-4 text-center">
                <video class="w-100 rounded" controls>
                    <source src="img/video.mp4" type="video/mp4">
                    A böngésződ nem támogatja a videólejátszót.
                </video>
            </div>

        </div>
    </div>
</main>
